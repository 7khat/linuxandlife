<html>
<head>
  <link  rel="stylesheet" href="/style/style.css" />
  <meta name="generator" content="DocPad v6.69.0" />
</head>

<body>
  
  <!-- show the chapters -->
  <table align=left border=1 width=300px ><tr><td>
    <h1>فهرست کتاب</h1>
    <ul>
    
    <li><a href=/articles/common_shell_commands.html>دستورات معمول خط فرمان</a></li>
    
    <li><a href=/articles/common_steps_after_desktop_install.html>قدم های مرسوم بعد از نصب لینوکس دسکتاپ</a></li>
    
    <li><a href=/articles/get_help.html>کمک گرفتن و ادامه راه</a></li>
    
    <li><a href=/articles/how_to_connect_domain_and_host.html>چگونه یک دامین و یک هاست را به یکدیگر متصل کنیم</a></li>
    
    <li><a href=/articles/how_to_install_software.html>نصب نرم افزارها</a></li>
    
    <li><a href=/articles/how_to_learn_x.html>چگونه فلان چیز را یاد بگیرم</a></li>
    
    <li><a href=/articles/linux_as_a_job.html>لینوکس به عنوان شغل</a></li>
    
    <li><a href=/articles/linux_philosophy.html>فلسفه ازادی نرم‌افزار</a></li>
    
    <li><a href=/articles/proxy_on_command_line.html>استفاده از پروکسی در خط فرمان</a></li>
    
    <li><a href=/articles/trying_linux_with_a_live_distro.html>استفاده از لینوکس با دیسک زنده</a></li>
    
    <li><a href=/articles/what_is_distribution.html>توزیع ها و انتخاب یک توزیع مناسب</a></li>
    
    <li><a href=/articles/where_do_we_use_linux.html>کاربردهای لینوکس</a></li>
    
    <li><a href=/articles/which_arch_32bits_vs_64bit.html>معماری های لینوکس</a></li>
    
    <li><a href=/articles/which_desktop_is_best_for_you.html>چه دسکتاپی برای من بهتر است</a></li>
    
    <li><a href=/articles/which_distro_is_best_for_you.html>چه توزیعی برای من بهتر است</a></li>
    
    </ul>
  </td></tr></table>


  <p><strong>ادغام با بخش انتخاب توزیع</strong></p>

<p>آیا می‌دانید که لینوکس هسته است؟ یک هسته کار گرافیکی نمی‌کند. برای ارتباط گرافیکی با کامپیوتر (همان چیزی که این روزها به آن عادت داریم) باید یک مدیر پنجره نصب کنیم و روی آن یک میز کار. از نظر فنی این دو مرحله برای کاربران شفاف هستند و اکثر توزیع‌ها یکی از میزکارهای مرسوم را به شکل پیش فرض انتخاب می‌کنند. در این مرحله بهتر است با مفهوم مدیر پنجره درگیر نشوید و برویم به سراغ میزکار. میزکار مجموعه آیکون‌ها،‌ پنجره‌ها، نوارابزار‌ها، پوشه‌ها، عکس‌های پس زمینه و ویجت‌های دسکتاپ است. دقیقا همان چیزی که وقتی پشت ویندوز می‌نشینید با آن طرفید. در ویندوز می‌توانید تم‌ها را عوض کنید، پس زمینه را تغییر دهید، آیکون‌ها را تغییر دهید و غیره ولی امکان تغییر کل برنامه‌ای که این چیزها را کنترل می‌کند را ندارید. در لینوکس این انتخاب هم مثل بقیه انتخاب‌ها وجود دارد. دو تا از مشهورترین میزکارهای لینوکس گنوم و کی.دی.ای. هستند. شکل زیر دو نمونه از این میزکار را نشان می‌دهد:</p>

<p>البته می‌دانید که در لینوکس هستیم و پر از انتخاب. انتخاب‌ دیگر ممکن است XFCE باشد که با هدف سبک بودن ساخته شده یا بسیاری مدیر پنجره‌های دیگر که اهداف گوناگون و گاهی بانمک را دنبال می‌کنند (:</p>

<p>هر میزکار مجموعه ابزار خودش را دارد که البته به راحتی در میزکارهای دیگر هم قابل اجرا هستند. اینکه شما از کدام میزکار استفاده می‌کنید درست مثل این است که از کدام بک‌گراوند استفاده می‌کنید: بستگی به سلیقه و کاربردهایتان دارد. بهترین پیشنهاد مثل همیشه این است که سری به هر کدام بزنید و هر کدام که پسندید را برای مدتی استفاده کنید و بعد ا زچند وقت اگر سرتان خیلی شلوغ نبود، سری به بقیه بزنید تا ببینید آیا خبر جدیدی در آن‌ها هست یا نه (:</p>

<p>تقریبا همه توزیع‌ها، اجازه نصب میزکارهای مختلف را به شما می‌دهند. بعضی توزیع‌ها هم نسخه‌های خاص برای میزکارهای خاص دارند. مثلا اوبونتو به شکل پیش‌فرض از میزکار گنوم استفاده می‌کند و به همین دلیل طرفداران کی.دی.ای.، توزیع کوبونتو را پشتیبانی می‌کنند که دقیقا همان اوبونتو است با میزکار پیش‌فرض کی.دی.ای. (دقیقا انگار که بعد از نصب اوبونتو، میزکار کی.دی.ای. را به آن اضافه کنید). حالا به راحتی می‌توانید حدس بزنید که xubuntu یا همان زوبونتو دقیقا همان اوبونتو است که میزکار XFCE به آن اضافه شده. حالا که بحث شاخه‌های منشعب از اوبونتو است، اسمی هم از ادوبونتو ببریم که دقیقا همان اوبونتو است با ظاهری دانش‌آموز پسندتر و پر از ابزارهای کمک آموزشی.</p>

</body>
</html> 